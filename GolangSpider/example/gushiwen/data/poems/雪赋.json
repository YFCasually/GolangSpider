{"ID":"e1fd07d1f139","Title":"雪赋","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"谢惠连 ","Profile":"谢惠连（407～433年），南朝宋文学家。祖籍陈郡阳夏（今河南太康），出生于会稽（今浙江绍兴）。他10岁能作文，深得谢灵运的赏识，见其新文，常感慨“张华重生，不能易也。”本州辟主簿，不就。谢惠连行止轻薄不检，原先爱幸会稽郡吏杜德灵，居父丧期间还向杜德灵赠诗，大为时论所非，因此不得仕进。仕宦失意，为谢灵运“四友”之一。► 51篇诗文","Picture":"https://www.gushiwen.org/authorImg/xiehuilian.jpg"},"Dynasty":"南北朝","Content":"\n　　岁将暮，时既昏。寒风积，愁云繁。梁王不悦，游于兔园。乃置旨酒，命宾友。召邹生，延枚叟。相如末至，居客之右。俄而微霰零，密雪下。王乃歌北风于卫诗，咏南山于周雅。授简于司马大夫，曰：“抽子秘思，骋子妍辞，侔色揣称，为寡人赋之。”\n　　相如于是避席而起，逡巡而揖。曰：臣闻雪宫建于东国，雪山峙于西域。岐昌发咏于来思，姬满申歌于《黄竹》。《曹风》以麻衣比色，楚谣以幽兰俪曲。盈尺则呈瑞于丰年，袤丈则表沴于阴德。雪之时义远矣哉！请言其始。\n　　若乃玄律穷，严气升。焦溪涸，汤谷凝。火井灭，温泉冰。沸潭无涌，炎风不兴。北户墐扉，裸壤垂缯。于是河海生云，朔漠飞沙。连氛累霭，揜日韬霞。霰淅沥而先集，雪纷糅而遂多。\n　　其为状也，散漫交错，氛氲萧索。蔼蔼浮浮，瀌瀌弈弈。联翩飞洒，徘徊委积。始缘甍而冒栋，终开帘而入隙。初便娟于墀庑，末萦盈于帷席。既因方而为圭，亦遇圆而成璧。眄隰则万顷同缟，瞻山则千岩俱白。于是台如重璧，逵似连璐。庭列瑶阶，林挺琼树，皓鹤夺鲜，白鹇失素，纨袖惭冶，玉颜掩姱。\n　　若乃积素未亏，白日朝鲜，烂兮若烛龙，衔耀照昆山。尔其流滴垂冰，缘溜承隅，粲兮若冯夷，剖蚌列明珠。至夫缤纷繁骛之貌，皓皔曒洁之仪。回散萦积之势，飞聚凝曜之奇，固展转而无穷，嗟难得而备知。\n　　若乃申娱玩之无已，夜幽静而多怀。风触楹而转响，月承幌而通晖。酌湘吴之醇酎，御狐貉之兼衣。对庭鹍之双舞，瞻云雁之孤飞。践霜雪之交积，怜枝叶之相违。驰遥思于千里，愿接手而同归。\n　　邹阳闻之，懑然心服。有怀妍唱，敬接末曲。于是乃作而赋积雪之歌，歌曰：\n　　携佳人兮披重幄，援绮衾兮坐芳褥。\n　　燎熏炉兮炳明烛，酌桂酒兮扬清曲。\n　　又续写而为白雪之歌，歌曰：\n　　曲既扬兮酒既陈，朱颜酡兮思自亲。\n　　愿低帷以昵枕，念解佩而褫绅。\n　　怨年岁之易暮，伤后会之无因。\n　　君宁见阶上之白雪，岂鲜耀于阳春。\n　　歌卒。王乃寻绎吟玩，抚览扼腕。顾谓枚叔，起而为乱，乱曰：\n　　白羽虽白，质以轻兮，白玉虽白，空守贞兮。未若兹雪，因时兴灭。玄阴凝不昧其洁，太阳不固其节。节岂我名，洁岂我贞。凭云升降，从风飘零。值物赋象，任地班形。素因遇立，污随染成。纵心皓然，何虑何营？\n","Translate":"　　时值年末，天色已晚，寒风聚积，愁云密布。梁王心中不乐，到兔园游玩。于是摆上了酒席，邀请宾朋好友，请来邹阳，召来枚乘；司马相如最后到来，坐在宾客的首位。　　不久小雪粒飘落而下，继而大雪满天飞扬，梁王唱起《卫风·邶风》，又吟诵《小雅·信南山》，并把竹简送给相如，说：“抒发您精密的文思，运用您华丽的词藻，描摹眼前的景色，为寡人作一篇赋。”　　相如于是离席而起，向前鞠躬施礼，说：“听说雪宫建筑在东方，雪山峙立在西域。周文王曾吟咏‘今我来思’，周穆王也反复唱《黄竹》之歌，《曹风》曾以麻衣比雪色，楚辞也有《幽兰》《白雪》之曲。雪厚盈尺是丰年征兆，雪深一丈则成灾展开阅读全文∨","Like":"　　《雪赋》以历史人物问答铺陈描写结构全篇。赋首先叙述了冬日里的一个黄昏（岁将暮，时既昏）”，当时的天气不大好，寒风凛冽，阴云四起，大雪纷飞（寒风积，愁云繁）。“梁王不悦”，可以理解为心情不大好，于是率宾朋游于兔园，命人摆上美酒（乃置旨酒，旨酒即美酒）。邹阳、枚乘、司马相如先后莅临。邹阳是西汉时期的文学家，山东淄博人，著有《上吴王书》等文作；枚乘也是西汉时的文学家，江苏淮阴人，代表作《七发》：司马相如大家都很熟悉，就是跟卓文君私奔那哥们，著名辞赋家，在中国文学史上有着非常重要的地位。相如来得可能稍晚一些（相如末至），居客之右，古代座次以右为尊,右面可是上座，这说明司马相如在梁王心目中是展开阅读全文∨","Background":"","Url":"https://so.gushiwen.org/shiwenv_e1fd07d1f139.aspx"}