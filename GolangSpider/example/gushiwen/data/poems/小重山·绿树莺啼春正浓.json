{"ID":"1ecee42773e2","Title":"小重山·绿树莺啼春正浓","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"何大圭 ","Profile":"","Picture":""},"Dynasty":"宋代","Content":"\n绿树莺啼春正浓，钗头青杏小，绿成丛。玉船风动酒鳞红。歌声咽，相见几时重？车马去匆匆，路随芳草远，恨无穷。相思只在梦魂中。今宵月，偏照小楼东。\n","Translate":"","Like":"","Background":"","Url":"https://so.gushiwen.org/shiwenv_1ecee42773e2.aspx"}