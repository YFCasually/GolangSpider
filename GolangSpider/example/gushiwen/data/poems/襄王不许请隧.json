{"ID":"de42b8c4408f","Title":"襄王不许请隧","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n　　晋文公既定襄王于郏，王劳之以地，辞，请隧焉。王弗许，曰：“昔我先王之有天下也，规方千里，以为甸服，以供上帝山川百神之祀，以备百姓兆民之用，以待不庭、不虞之患。其馀，以均分公、侯、伯、子、男，使各有宁宇，以顺及天地，无逢其灾害。先王岂有赖焉？内官不过九御，外官不过九品，足以供给神祇而已，岂敢厌纵其耳目心腹，以乱百度？亦唯是死生之服物采章，以临长百姓而轻重布之，王何异之有？”\n　　“今天降祸灾於周室，余一人仅亦守府，又不佞以勤叔父，而班先王之大物以赏私德，其叔父实应且憎，以非余一人，余一人岂敢有爱也？先民有言曰：‘改玉改行。’叔父若能光裕大德，更姓改物，以创制天下，自显庸也，而缩取备物，以镇抚百姓，余一人其流辟於裔土，何辞之有与？若犹是姬姓也，尚将列为公侯，以复先王之职，大物其未可改也。叔父其茂昭明德，物将自至，余何敢以私劳变前之大章，以忝天下，其若先王与百姓何？何政令之为也？若不然，叔父有地而隧焉，余安能知之？”\n　　文公遂不敢请，受地而还。 \n","Translate":"译文　　晋文公使周襄王在郏邑恢复王位，襄王拿块土地酬谢他。晋文公辞谢，要求襄王允许他死后埋葬用天子的隧礼。襄王不许，说：“从前我先王掌管天下，划出方圆千里之地作为甸服，以供奉上帝和山川百神，以供应百姓兆民的用度，以防备诸侯不服朝廷或意外的患难。其余的土地就平均分配给公侯伯子男，使人们各有地方安居，以顺应天地尊卑的法则，而不受灾害。先王还有什么私利呢？他宫内女官只有九御，宫外官员只有九卿，足够供奉天地神灵而已，岂敢尽情满足他耳目心腹的嗜好而破坏各种法度？只有死后生前衣服用具的色彩花纹有所区别，以便君临天下、分别尊卑罢了。此外，天子还有什么不同？　　现在上天降祸周朝，展开阅读全文∨","Like":"","Background":"","Url":"https://so.gushiwen.org/shiwenv_de42b8c4408f.aspx"}