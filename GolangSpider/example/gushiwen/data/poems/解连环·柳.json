{"ID":"17c245b92b31","Title":"解连环·柳","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"高观国 ","Profile":"","Picture":""},"Dynasty":"宋代","Content":"\n露条烟叶。惹长亭旧恨，几番风月。爱细缕、先窣轻黄，渐拂水藏鸦，翠阴相接。纤软风流，眉黛浅、三眠初歇。奈年华又晚，萦绊游蜂，絮飞晴雪。 依依灞桥怨别。正千丝万绪，难禁愁绝。怅岁久、应长新条，念曾系花骢，屡停兰楫。弄影摇晴，恨闲损、春风时节。隔邮亭，故人望断，舞腰瘦怯。\n","Translate":"","Like":"　　这首词咏柳怀人，轻柔细腻。上片着意写柳。露条烟叶，翠阴相接。风流纤软，絮飞如雪。下片因柳怀人。灞桥依依，难禁愁绝。曾系花骢，屡停兰楫。春风时节，故人望断。全词委婉含蓄，情思悠长。","Background":"","Url":"https://so.gushiwen.org/shiwenv_17c245b92b31.aspx"}