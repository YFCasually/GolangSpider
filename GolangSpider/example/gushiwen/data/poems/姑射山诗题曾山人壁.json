{"ID":"01b894245c52","Title":"姑射山诗题曾山人壁","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"惟凤 ","Profile":"","Picture":""},"Dynasty":"宋代","Content":"\n东西望朔漠，姑射独崔嵬。一片两片云，终南太华来。根绕黄河曲，影落清渭隈。深涧饮渴虹，邃河生秋雷。古径穷难尽。晴岚拨不开。海鸥飞上迟，边风劲触回。傲隐非他古，依灵有奇才。曾生心若何，猿声终夜哀。\n","Translate":"","Like":"","Background":"","Url":"https://so.gushiwen.org/shiwenv_01b894245c52.aspx"}