{"ID":"da3bc6a0cc81","Title":"赠妇诗三首","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"秦嘉 ","Profile":"","Picture":""},"Dynasty":"两汉","Content":"\n秦嘉，字士会，陇西人也。为郡上计。其妻徐淑，寝疾还家，不获面别。赠诗云尔。\n人生譬朝露，居世多屯蹇。忧艰常早至，欢会常苦晚。念当奉时役，去尔日遥远。遣车迎子还，空往复空返。省书情凄怆，临食不能饭。独坐空房中，谁与相劝勉？长夜不能眠，伏枕独辗转。忧来如循环，匪席不可卷。\n皇灵无私亲，为善荷天禄。伤我与尔身，少小罹茕独。既得结大义，欢乐苦不足。念当远离别，思念叙款曲。河广无舟梁，道近隔丘陆。临路怀惆怅，中驾正踯躅。浮云起高山，悲风激深谷。良马不回鞍，轻车不转毂。针药可屡进，愁思难为数。贞士笃终始，恩义不可属。\n肃肃仆夫征，锵锵扬和铃。清晨当引迈，束带待鸡鸣。顾看空室中，仿佛想姿形。一别怀万恨，起坐为不宁。何用叙我心，遗思致款诚。宝钗好耀首，明镜可鉴形。芳香去垢秽，素琴有清声。诗人感木瓜，乃欲答瑶琼。愧彼赠我厚，惭此往物轻。虽知未足报，贵用叙我情。\n","Translate":"译文人生有如清晨露水，居处世上动辄遭难。忧患艰险时常降临，欢欣愉悦迟来姗姗。顾念即将奉命出差，离开你啊日益遥远。派遣帷车迎你归来，空空而去空空而返。见你书信倍感心伤，面对美食不能下咽。孤独一人静坐空房，谁能给我安慰宽勉？漫漫长夜难以成眠，独自伏枕翻复辗转。忧思无穷循环无尽，苇席可卷我愁难遣。神灵秉公没有偏爱，行善之人承享天福。可叹你我命运不济，从小遭逢凄凉孤独。虽然我俩结为夫妻，欢乐太少使人凄楚。想起将要长久离别，殷切眷恋倾诉心曲。展开阅读全文∨","Like":"","Background":"　　作者秦嘉，曾担任郡上计的职务。他奉命赴京办事，正赶上他的妻子徐淑有病还家。秦嘉由于不能与妻子面别，心中感到无限惆怅，便为他的妻子写了这三首诗，作者此次奉役人京，被留为黄门郎，数年后就病卒。他和妻子的惜别，竞成为生离死别。","Url":"https://so.gushiwen.org/shiwenv_da3bc6a0cc81.aspx"}