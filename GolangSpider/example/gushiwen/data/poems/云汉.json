{"ID":"6470ed918755","Title":"云汉","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n倬彼云汉，昭回于天。王曰：於乎！何辜今之人？天降丧乱，饥馑荐臻。靡神不举，靡爱斯牲。圭壁既卒，宁莫我听？\n旱既大甚，蕴隆虫虫。不殄禋祀，自郊徂宫。上下奠瘗，靡神不宗。后稷不克，上帝不临。耗斁下土，宁丁我梗。\n旱既大甚，则不可推。兢兢业业，如霆如雷。周余黎民，靡有孑遗。昊天上帝，则不我遗。胡不相畏？先祖于摧。\n旱既大甚，则不可沮。赫赫炎炎，云我无所。大命近止，靡瞻靡顾。群公先正，则不我助。父母先祖，胡宁忍予？\n旱既大甚，涤涤山川。旱魃为虐，如惔如焚。我心惮暑，忧心如熏。群公先正，则不我闻。昊天上帝，宁俾我遯？\n旱既大甚，黾勉畏去。胡宁瘨我以旱？憯不知其故。祈年孔夙，方社不莫。昊天上帝，则不我虞。敬恭明神，宜无悔怒。\n旱既大甚，散无友纪。鞫哉庶正，疚哉冢宰。趣马师氏，膳夫左右。靡人不周。无不能止，瞻昂昊天，云如何里！\n瞻昂昊天，有嘒其星。大夫君子，昭假无赢。大命近止，无弃尔成。何求为我。以戾庶正。瞻昂昊天，曷惠其宁？\n","Translate":"译文看那银河多么高远，白光闪亮回旋在天。周王无奈仰天长叹，当今百姓有何罪愆！老天降下死丧祸乱，饥饿灾荒接二连三。没有神灵不曾祭奠，奉献牺牲毫不吝悭。礼神圭璧全都用完，神灵还是不听我言！旱情已经非常严重，暑气郁盛大地熏蒸。接连不断举行祭祀，祭天处所远在郊宫。祀天祭地奠埋祭品，天地诸神无不敬奉。后稷恐怕难救周民，上帝不理受难众生。天灾这般为害人间，大难恰恰落在我身。旱情已经非常严重，想要推开没有可能。整天小心战战兢兢，正如头上落下雷霆。周地余下那些百姓，现在几乎一无所剩。渺渺苍天高高上帝，竟然没有东西赐赠。怎不感到忧愁惶恐，人死失祭先祖受损。旱展开阅读全文∨","Like":"","Background":"　　《大雅·云汉》是《诗经》三百零五篇中唯一一篇写大旱求雨的诗歌，作于宣王中兴时期。周宣王二年（公元前826年）至六年（公元前822年），连年旱灾，周宣王求神祈雨，此诗即周宣王向上天求雨的祷词。","Url":"https://so.gushiwen.org/shiwenv_6470ed918755.aspx"}