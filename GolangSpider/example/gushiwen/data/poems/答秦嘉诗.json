{"ID":"4255d676910c","Title":"答秦嘉诗","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"徐淑 ","Profile":"徐淑，东汉女诗人（约公元一四七年前后在世），陇西（今甘肃通渭）人。秦嘉，生卒年不详。字士会。陇西（今属甘肃）人，徐淑丈夫。桓帝时，为郡吏，岁终为郡上计簿使赴洛阳，被任为黄门郎。后病死于津乡亭。徐淑有诗集传世。（《补续汉书艺文志》）所作今存《答秦嘉诗》一首及答书二篇。► 5篇诗文","Picture":"https://www.gushiwen.org/authorImg/xushu.jpg"},"Dynasty":"两汉","Content":"\n妾身兮不令，婴疾兮来归。沉滞兮家门，历时兮不差。旷废兮侍觐，情敬兮有违。君今兮奉命，远适兮京师。悠悠兮离别，无因兮叙怀。瞻望兮踊跃，伫立兮徘徊。思君兮感结，梦想兮容辉。君发兮引迈，去我兮日乖。恨无兮羽翼，高飞兮相追。长吟兮永叹，泪下兮沾衣。\n","Translate":"","Like":"","Background":"","Url":"https://so.gushiwen.org/shiwenv_4255d676910c.aspx"}