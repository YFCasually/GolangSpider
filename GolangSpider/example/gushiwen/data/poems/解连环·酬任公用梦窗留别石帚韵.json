{"ID":"ecd7820542ea","Title":"解连环·酬任公用梦窗留别石帚韵","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"麦孟华 ","Profile":"","Picture":""},"Dynasty":"近现代","Content":"\n旅怀千结，数征鸿过尽，暮云无极。怪断肠、芳草萋萋，却绿到天涯，酿成春色。尽有轻阴，未应恨、浮云西北。祗鸾钗密约，凤屧旧尘，梦回凄忆。年华逝波渐掷。叹蓬山路阻，乌盼头白。近夕阳、处处啼鹃，更刬地乱红，暗帘愁碧。怨叶相思，待题付、西流潮汐。怕春波、载愁不去，恁生见得？\n","Translate":"","Like":"","Background":"","Url":"https://so.gushiwen.org/shiwenv_ecd7820542ea.aspx"}