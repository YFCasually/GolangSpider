{"ID":"050162fad1ae","Title":"大雅·瞻卬","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n瞻卬昊天，则不我惠？孔填不宁，降此大厉。邦靡有定，士民其瘵。蟊贼蟊疾，靡有夷届。罪罟不收，靡有夷瘳！\n人有土田，女反有之。人有民人，女覆夺之。此宜无罪，女反收之。彼宜有罪，女覆说之。\n哲夫成城，哲妇倾城。懿厥哲妇，为枭为鸱。妇有长舌，维厉之阶！乱匪降自天，生自妇人。匪教匪诲，时维妇寺。\n鞫人忮忒，谮始竟背。岂曰不极，伊胡为慝？如贾三倍，君子是识。妇无公事，休其蚕织。\n天何以刺？何神不富？舍尔介狄，维予胥忌。不吊不祥，威仪不类。人之云亡，邦国殄瘁！\n天之降罔，维其优矣。人之云亡，心之忧矣。天之降罔，维其几矣。人之云亡，心之悲矣！\n觱沸槛泉，维其深矣。心之忧矣，宁自今矣？不自我先，不自我后。藐藐昊天，无不可巩。无忝皇祖，式救尔后。\n","Translate":"译文仰望苍天意深沉，苍天对我却无情。天下久久不太平，降下大祸世不宁。国内无处有安定，戕害士人与庶民。病虫为害庄稼毁，长年累月无止境。罪恶法网不收敛，苦难深渊难减轻。人家有块好田地，你却侵夺据为己。人家拥有强劳力，你却夺取占便宜。这人原本无罪过，你却反目来拘捕。那人该是罪恶徒，你却赦免又宽恕。有才男子称霸王，有才女子便国亡。可叹此妇太逞狂，如枭如鸱恶名当。花言巧语善说谎，灾难邪恶祸根藏。祸乱不是从天降，出自妇人那一方。不是他人来教诲，只因帖近女红妆。罗织罪名穷陷害，前言后语相违背。难道她还不狠毒？穷凶极恶又有谁！好比奸商发横财，君子洞察目了然展开阅读全文∨","Like":"","Background":"　　这是一首讽刺周幽王乱政亡国的诗。周幽王昏愦腐朽，宠幸褒姒，败坏纪纲，任用奸人，斥逐贤良，倒行逆施，招致天怒人怨；北方犬戎趁机入侵，杀周幽王于骊山下，遂导致西周灭亡。因此，诗人作这首《大雅·瞻卬》讽刺之。","Url":"https://so.gushiwen.org/shiwenv_050162fad1ae.aspx"}