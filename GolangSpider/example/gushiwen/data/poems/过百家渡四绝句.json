{"ID":"216a26d2a89d","Title":"过百家渡四绝句","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"杨万里 ","Profile":"杨万里，字廷秀，号诚斋，男，汉族。吉州吉水（今江西省吉水县）人。南宋杰出诗人，与尤袤、范成大、陆游合称南宋“中兴四大诗人”、“南宋四大家”。► 5034篇诗文","Picture":"https://www.gushiwen.org/authorImg/yangwanli.jpg"},"Dynasty":"宋代","Content":"\n出得城来事事幽，涉湘半济值渔舟。也知渔父趁鱼急，翻著春衫不裹头。\n园花落尽路花开，白白红红各自媒。莫道早行奇绝处，四方八面野香来。\n柳子祠前春已残，新晴特地著春寒。疏篱不与花为护，只为蜘蛛作网竿。\n一晴一雨路乾湿，半淡半浓山迭重。远草坪中见牛背，新秧疏处有人踪。\n","Translate":"","Like":"","Background":"　　百家渡在永州零陵（今属湖南）城西湘江畔，这四首诗作于南宋孝宗隆兴元年（1163）春。此年是杨万里任零陵丞的最后一年，秋天就离任回都城临安。","Url":"https://so.gushiwen.org/shiwenv_216a26d2a89d.aspx"}