{"ID":"7501b1223774","Title":"薛宝钗·雪竹","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"环山樵 ","Profile":"","Picture":""},"Dynasty":"清代","Content":"\n大雪北风催，家家贫白屋。玉树犹难伸，压倒千竿竹。高节志凌云，不敢当滕六。君子本虚心，甘自低头伏。无复绿猗猗，何如在淇澳？寒林尽白封，奚第琅玕独。寒梅也不禁，何只君瑟缩？读书小窗前，不见青矗矗。搦管坐空斋，不听声谡谡。缅怀文典可，佳画添几幅。更思僵卧人，岂只食无肉。\n","Translate":"","Like":"","Background":"","Url":"https://so.gushiwen.org/shiwenv_7501b1223774.aspx"}