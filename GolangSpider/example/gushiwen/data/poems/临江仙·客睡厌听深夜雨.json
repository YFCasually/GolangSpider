{"ID":"c4346e7eefb9","Title":"临江仙·客睡厌听深夜雨","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"吴翌凤 ","Profile":"","Picture":""},"Dynasty":"清代","Content":"\n客睡厌听深夜雨，潇潇彻夜偏闻。晨红太早鸟喧群。霁痕才着树，山意未离云。梅粉堆阶慵不扫，等闲过却初春。谢桥新涨碧粼粼。茜衫毡笠子，已有听泉人。\n","Translate":"","Like":"","Background":"","Url":"https://so.gushiwen.org/shiwenv_c4346e7eefb9.aspx"}