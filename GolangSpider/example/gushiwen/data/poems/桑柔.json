{"ID":"73391a3fc89a","Title":"桑柔","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？\n四牡骙骙，旟旐有翩。乱生不夷，靡国不泯。民靡有黎，具祸以烬。於乎有哀，国步斯频。\n国步蔑资，天不我将。靡所止疑，云徂何往？君子实维，秉心无竞。谁生厉阶，至今为梗？\n忧心慇慇，念我土宇。我生不辰，逢天僤怒。自西徂东，靡所定处。多我觏痻，孔棘我圉。\n为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。\n如彼遡风，亦孔之僾。民有肃心，荓云不逮。好是稼穑，力民代食。稼穑维宝，代食维好？\n天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。\n维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。\n瞻彼中林，甡甡其鹿。朋友已谮，不胥以谷。人亦有言：进退维谷。\n维此圣人，瞻言百里。维彼愚人，覆狂以喜。匪言不能，胡斯畏忌？\n维此良人，弗求弗迪。维彼忍心，是顾是复。民之贪乱，宁为荼毒。\n大风有隧，有空大谷。维此良人，作为式谷。维彼不顺，征以中垢。\n大风有隧，贪人败类。听言则对，诵言如醉。匪用其良，复俾我悖。\n嗟尔朋友，予岂不知而作。如彼飞虫，时亦弋获。既之阴女，反予来赫。\n民之罔极，职凉善背。为民不利，如云不克。民之回遹，职竞用力。\n民之未戾，职盗为寇。凉曰不可，覆背善詈。虽曰匪予，既作尔歌！\n","Translate":"译文茂密柔嫩青青桑，下有浓荫好地方。桑叶采尽枝干秃，百姓受害难遮凉。愁思不绝心烦忧，失意凄凉久惆怅。老天光明高在上，怎不怜悯我惊惶。四马驾车好强壮，旌旗迎风乱飘扬。社会动乱不太平，举国不宁人心慌。百姓受难少壮丁，如受火灾尽遭殃。长长声声心悲哀，国运艰难太动荡。国运艰难无钱粮，老天不肯来扶将。没有归宿无处住，哪儿定居可前往？君子总是在思索，持心不争意志强。如此祸根谁引出？至今为害把人伤。心中忧愁真恻怆，思念故居和家乡。生不逢时我真惨，遇上老天怒气旺。从那西边到东边，无处安身最凄凉。遭遇灾祸受苦多，外患紧急在边疆。谨慎谋划觅良方，才展开阅读全文∨","Like":"","Background":"　　这是西周卿士芮良夫（芮伯）谴责周厉王暴虐昏庸，任用非人，终于乱政而作的诗。周厉王被流放于彘在其三十七年（前842年），这首诗当作于此年前后。《左传·文公元年》有秦伯赋周芮良夫之诗的记载，而所赋的诗句就是此诗第十三章","Url":"https://so.gushiwen.org/shiwenv_73391a3fc89a.aspx"}