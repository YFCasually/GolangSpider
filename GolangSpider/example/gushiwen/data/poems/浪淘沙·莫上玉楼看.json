{"ID":"018d19f0c4ab","Title":"浪淘沙·莫上玉楼看","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"韩疁 ","Profile":"","Picture":""},"Dynasty":"宋代","Content":"\n莫上玉楼看。花雨斑斑。四垂罗幕护朝寒。燕子不知人去也，飞认阑干。 回首几关山。后会应难。相逢祗有梦魂间，可奈梦随春漏短，不到江南。\n","Translate":"","Like":"","Background":"","Url":"https://so.gushiwen.org/shiwenv_018d19f0c4ab.aspx"}