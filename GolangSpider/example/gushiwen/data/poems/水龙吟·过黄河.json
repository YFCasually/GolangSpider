{"ID":"0d9d1335c8bc","Title":"水龙吟·过黄河","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"许有壬 ","Profile":"","Picture":""},"Dynasty":"元代","Content":"\n浊波浩浩东倾，今来古往无终极。经天亘地，滔滔流出，昆仑东北。神浪狂飙，奔腾触裂，轰雷沃日。看中原形胜，千年王气。雄壮势、隆今昔。鼓茫茫万里，棹歌声、响凝空碧。壮游汗漫，山川绵邈，飘飘吟迹。我欲乘槎，直穷银汉，问津深入。唤君平一笑，谁夸汉客，取支机石。\n","Translate":"","Like":"","Background":"","Url":"https://so.gushiwen.org/shiwenv_0d9d1335c8bc.aspx"}