{"ID":"2710ac64bfe0","Title":"齐天乐·秋声馆赋秋声","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"厉鹗 ","Profile":"","Picture":""},"Dynasty":"清代","Content":"\n簟凄灯暗眠还起，清商几处催发？碎竹虚廊，枯莲浅渚，不辨声来何叶？桐飙又接。尽吹入潘郎，一簪愁发。已是难听，中宵无用怨离别。阴虫还更切切。玉窗挑锦倦，惊响檐铁。漏断高城，钟疏野寺，遥送凉潮呜咽。微吟渐怯。讶篱豆花开，雨筛时节。独自开门，满庭都是月。\n","Translate":"","Like":"　　此词着意描写秋声。上片写入夜风声，“几处催发”，使人难于入睡。下片写檐铁惊响，野寺钟疏，虫声切切，凉潮呜咽。独自开门，唯见满庭月光。结句极富诗情画意。全词从所闻到所见和所思，生动逼真而又细致入微，使人如临其境。","Background":"","Url":"https://so.gushiwen.org/shiwenv_2710ac64bfe0.aspx"}