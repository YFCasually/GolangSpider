{"ID":"84e331bdef78","Title":"念奴矫·送陈正言","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"家铉翁 ","Profile":"","Picture":""},"Dynasty":"宋代","Content":"\n南来数骑，问征尘、正是江头风恶。耿耿孤忠磨不尽，惟有老天知得。短棹浮淮，轻毡渡汉，回首觚棱泣。缄书欲上，惊传天外清跸。路人指示荒台，昔汉家使者，曾留行迹。我节君袍雪样明，俯仰都无愧色。送子先归，慈颜未老，三径有余乐。逢人问我，为说肝肠如昨。\n","Translate":"","Like":"","Background":"","Url":"https://so.gushiwen.org/shiwenv_84e331bdef78.aspx"}