{"ID":"174500e59546","Title":"六么令·次韵和贺方回金陵怀古鄱阳席上作","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"李纲 ","Profile":"李纲（1083年－1140年2月5日），北宋末、南宋初抗金名臣，民族英雄。字伯纪，号梁溪先生，祖籍福建邵武，祖父一代迁居江苏无锡。李纲能诗文，写有不少爱国篇章。亦能词，其咏史之作，形象鲜明生动，风格沉雄劲健。著有《梁溪先生文集》、《靖康传信录》、《梁溪词》。► 1615篇诗文","Picture":"https://www.gushiwen.org/authorImg/ligang.jpg"},"Dynasty":"宋代","Content":"\n长江千里，烟淡水云阔。歌沉玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。 潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。\n","Translate":"","Like":"","Background":"","Url":"https://so.gushiwen.org/shiwenv_174500e59546.aspx"}