{"ID":"bbe1a8e7d38e","Title":"渔家傲·东昌道中","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"张渊懿 ","Profile":"","Picture":""},"Dynasty":"清代","Content":"\n野草凄凄经雨碧，远山一抹晴云积。午睡觉来愁似织。孤帆直，游丝绕梦飞无力。古渡人家烟水隔，乡心缭乱垂杨陌。鸿雁自南人自北。风萧瑟，荻花满地秋江白。\n","Translate":"","Like":"","Background":"","Url":"https://so.gushiwen.org/shiwenv_bbe1a8e7d38e.aspx"}