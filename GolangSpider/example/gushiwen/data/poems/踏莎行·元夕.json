{"ID":"05b1fb725497","Title":"踏莎行·元夕","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"毛滂 ","Profile":"","Picture":""},"Dynasty":"宋代","Content":"\n拨雪寻春，烧灯续昼。暗香院落梅开后。无端夜色欲遮春，天教月上官桥柳。 花市无尘，朱门如绣。娇云瑞雾笼星斗。沈香火冷小妆残，半衾轻梦浓如酒。\n","Translate":"","Like":"","Background":"","Url":"https://so.gushiwen.org/shiwenv_05b1fb725497.aspx"}