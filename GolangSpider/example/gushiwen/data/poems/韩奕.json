{"ID":"41ded4181fa3","Title":"韩奕","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n奕奕梁山，维禹甸之，有倬其道。韩侯受命，王亲命之：缵戎祖考，无废朕命。夙夜匪解，虔共尔位，朕命不易。榦不庭方，以佐戎辟。\n四牡奕奕，孔脩且张。韩侯入觐，以其介圭，入觐于王。王锡韩侯，淑旂绥章，簟茀错衡，玄衮赤舄，钩膺镂鍚，鞹鞃浅幭，鞗革金厄。\n韩侯出祖，出宿于屠。显父饯之，清酒百壶。其肴维何？炰鳖鲜鱼。其蔌维何？维笋及蒲。其赠维何？乘马路车。笾豆有且。侯氏燕胥。\n韩侯取妻，汾王之甥，蹶父之子。韩侯迎止，于蹶之里。百两彭彭，八鸾锵锵，不显其光。诸娣从之，祁祁如云。韩侯顾之，烂其盈门。\n蹶父孔武，靡国不到。为韩姞相攸，莫如韩乐。孔乐韩土，川泽訏訏，鲂鱮甫甫，麀鹿噳噳，有熊有罴，有猫有虎。庆既令居，韩姞燕誉。\n溥彼韩城，燕师所完。以先祖受命，因时百蛮。王锡韩侯，其追其貊。奄受北国，因以其伯。实墉实壑，实亩实藉。献其貔皮，赤豹黄罴。\n","Translate":"译文巍巍梁山多高峻，大禹曾经治理它，交通大道开辟成。韩侯来京受册命，周王亲自来宣布：继承你的先祖业，切莫辜负委重任。日日夜夜不懈怠，在职恭虔又谨慎，册命自然不变更。整治不朝诸方国，辅佐君王显才能。四匹公马高又壮，体态雄壮又修长。韩侯入朝拜天子，手持介圭到殿堂，恭行觐礼拜周王。周王赏赐给韩侯，交龙日月旗漂亮；竹篷车子雕纹章，黑色龙袍红色鞋，马饰繁缨金铃装；车轼蒙皮是虎皮，辔头挽具闪金光。韩侯祖祭出发行，首先住宿在杜陵。显父设宴来饯行，备酒百壶甜又清。用的酒肴是什么？炖鳖蒸鱼味鲜新。用的蔬菜是什么？嫩笋嫩蒲香喷喷。赠的礼物是什么？四马大车好威风。盘盘碗碗摆展开阅读全文∨","Like":"","Background":"　　此诗作于周宣王时期。西周王朝后期内忧外患，渐趋衰落，宣王力图振兴，派仲山甫督修齐城捍卫东方，封韩侯扩建韩城加强北方防务，一时号称“中兴”。韩侯受封入觐，是周宣王时代重要的政治活动，此诗所记述的即为此事。","Url":"https://so.gushiwen.org/shiwenv_41ded4181fa3.aspx"}