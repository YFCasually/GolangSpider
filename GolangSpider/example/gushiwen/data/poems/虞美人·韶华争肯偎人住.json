{"ID":"aa4f631d777c","Title":"虞美人·韶华争肯偎人住","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"董士锡 ","Profile":"董士锡，清朝嘉庆年间人，字晋卿，一字损甫，籍贯江苏武进。副榜贡生，候选直隶州州判。幼从大母受《孝经》章句，及就外傅读诸经史，悉能通解。年十六，从两舅氏张皋文、宛邻游，承其指授，古文赋诗词皆精妙，而所受虞仲翔《易》义尤精。顾家贫，非客游无以为养。馆于张古馀、阮芸台、方茶山、洪石农诸处，率名公卿也。所著《齐物论斋集》二十三卷，内《古赋》二卷，包世臣至推为独绝往代。并殚心阴阳五行家言，溯原于《易》，成《遁甲因是录》二卷。尚有《遁甲通变录》、《形气正宗》等稿藏于家。► 2篇诗文","Picture":"https://www.gushiwen.org/authorImg/dongshici.jpg"},"Dynasty":"清代","Content":"\n韶华争肯偎人住？已是滔滔去。西风无赖过江来，历尽千山万水几时回？秋声带叶萧萧落，莫响城头角！浮云遮月不分明，谁挽长江一洗放天青？\n","Translate":"","Like":"","Background":"","Url":"https://so.gushiwen.org/shiwenv_aa4f631d777c.aspx"}