{"ID":"507deda1486a","Title":"陌上花·有怀","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"张翥 ","Profile":"","Picture":""},"Dynasty":"元代","Content":"\n关山梦里，归来还又、岁华催晚。马影鸡声，谙尽倦邮荒馆。绿笺密记多情事，一看一回肠断。待殷勤寄与，旧游莺燕，水流云散。满罗衫是酒，香痕凝处，唾碧啼红相半。只恐梅花，瘦倚夜寒谁暖？不成便没相逢日，重整钗鸾筝雁。但何郎，纵有春风词笔，病怀浑懒。\n","Translate":"","Like":"","Background":"","Url":"https://so.gushiwen.org/shiwenv_507deda1486a.aspx"}