{"ID":"2bc07d68ee58","Title":"奉和圣制中元日题奉敬寺","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"崔元翰 ","Profile":"","Picture":""},"Dynasty":"唐代","Content":"\n妙道非本说，殊途成异名。圣人得其要，俱以化群生。凤吹从上苑，龙宫连外城。花鬘列后殿，云车驻前庭。松竹含新秋，轩窗有余清。缅怀崆峒事，须继箫管声。离相境都寂，忘言理更精。域中信称大，天下乃为轻。屈己由济物，尧心岂所荣。\n","Translate":"","Like":"","Background":"","Url":"https://so.gushiwen.org/shiwenv_2bc07d68ee58.aspx"}