{"ID":"6ecc28d31984","Title":"扬州慢·琼花","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"郑觉齐 ","Profile":"","Picture":""},"Dynasty":"宋代","Content":"\n弄玉轻盈，飞琼淡泞，袜尘步下迷楼。试新妆才了，炷沈水香球。记晓剪、春冰驰送，金瓶露湿，缇骑新流。甚天中月色，被风吹梦南州。 尊前相见，似羞人、踪迹萍浮。问弄雪飘枝，无双亭上，何日重游。我欲缠腰骑鹤，烟霄远、旧事悠悠。但凭阑无语，烟花三月春愁。\n","Translate":"","Like":"","Background":"","Url":"https://so.gushiwen.org/shiwenv_6ecc28d31984.aspx"}