{"ID":"34e78c7d03a5","Title":"七夕曲","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"王建 ","Profile":"王建(约767年—约830年)：字仲初，生于颍川(今河南许昌)，唐朝诗人。其著作，《新唐书·艺文志》、《郡斋读书志》、《直斋书录解题》等皆作10卷，《崇文总目》作2卷。► 415篇诗文","Picture":"https://www.gushiwen.org/authorImg/wangjian.jpg"},"Dynasty":"唐代","Content":"\n河边独自看星宿，夜织天丝难接续。抛梭振镊动明珰，为有秋期眠不足。遥愁今夜河水隔，龙驾车辕鹊填石。流苏翠帐星渚间，环佩无声灯寂寂。两情缠绵忽如故。复畏秋风生晓路。幸回郎意且斯须，一年中别今始初。明星未出少停车。\n","Translate":"","Like":"","Background":"","Url":"https://so.gushiwen.org/shiwenv_34e78c7d03a5.aspx"}