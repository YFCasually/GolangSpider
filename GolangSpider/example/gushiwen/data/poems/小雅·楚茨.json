{"ID":"a4af8b42b675","Title":"小雅·楚茨","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"佚名 ","Profile":"","Picture":""},"Dynasty":"先秦","Content":"\n楚楚者茨，言抽其棘。自昔何为，我艺黍稷。我黍与与，我稷翼翼。\n我仓既盈，我庾维亿。以为酒食，以享以祀。以妥以侑，以介景福。\n济济跄跄，絜尔牛羊，以往烝尝。或剥或亨，或肆或将。\n祝祭于祊，祀事孔明。先祖是皇，神保是飨。孝孙有庆，报以介福，万寿无疆。\n执爨踖踖，为俎孔硕。或燔或炙，君妇莫莫。为豆孔庶，为宾为客。\n献酬交错，礼仪卒度，笑语卒获。神保是格，报以介福，万寿攸酢。\n我孔熯矣，式礼莫愆。工祝致告，徂赉孝孙。苾芬孝祀，神嗜饮食。\n卜尔百福，如畿如式。既齐既稷，既匡既敕。永锡尔极，时万时亿。\n礼仪既备，钟鼓既戒。孝孙徂位，工祝致告。神具醉止，皇尸载起。\n钟鼓送尸，神保聿归。诸宰君妇，废彻不迟。诸父兄弟，备言燕私。\n乐具入奏，以绥后禄。尔肴既将，莫怨具庆。既醉既饱，小大稽首。\n神嗜饮食，使君寿考。孔惠孔时，维其尽之。子子孙孙，勿替引之。 \n","Translate":"译文田野里生长簇簇蒺藜，去清除这些带刺荆棘。为什么自古就这样做？因为要种植高粱小米。我们的小米长得茂盛，高粱在地里排得整齐。粮食堆满我们的谷仓，囤里也装得严实紧密。用它们做成美酒佳肴，作对列祖列宗的献祭。请他们前来享用祭品，赐我们宏福无与伦比。我们步趋有节神端庄，把那些牛羊涮洗清爽，拿去奉献冬烝和秋尝。有人宰割又有人烹煮，有人分盛有人捧献上。司仪先祭于庙门之内，那仪式隆重而又辉煌。祖宗大驾光临来享用，神灵将它们一一品尝。孝孙一定能获得福分，赐予的福分宏大无量，赖神灵保佑万寿无疆！掌膳的厨师谨慎麻利，盛肉的铜器硕大无比，有人烧肉又有人烤炙。主妇怀敬畏举止展开阅读全文∨","Like":"","Background":"　　此诗当是一首周王祭祖祀神的乐歌。朱熹在《诗序辨说》里指出：“自此至《车舝》凡十篇，似出一手，辞气和平，称述详雅，无风刺之意。《序》以在变雅中，故皆以为伤今思古之作。《诗》固有如此者，然不应十篇相属，绝无一言以见其为衰世之意也。”朱熹的这段议论得到了后世不少学者的赞同。","Url":"https://so.gushiwen.org/shiwenv_a4af8b42b675.aspx"}