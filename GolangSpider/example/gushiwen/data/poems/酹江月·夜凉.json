{"ID":"1b4a78669748","Title":"酹江月·夜凉","Author":{"ID":0,"CreatedAt":"0001-01-01T00:00:00Z","UpdatedAt":"0001-01-01T00:00:00Z","DeletedAt":null,"Name":"黄升 ","Profile":"","Picture":""},"Dynasty":"宋代","Content":"\n西风解事，为人间、洗尽三庚烦暑。一枕新凉宜客梦，飞入藕花深处。冰雪襟怀，琉璃世界，夜气清如许。刬然长啸，起来秋满庭户。 应笑楚客才高，兰成愁悴，遗恨传千古。作赋吟诗空自好，不直一杯秋露。淡月阑干，微云河汉，耿耿天催曙。此情谁会，梧桐叶上疏雨。\n","Translate":"","Like":"","Background":"","Url":"https://so.gushiwen.org/shiwenv_1b4a78669748.aspx"}